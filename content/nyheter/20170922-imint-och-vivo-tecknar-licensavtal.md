+++
date = 2017-09-22T10:00:00Z
location = "Uppsala, Sverige"
title = "Imint och Vivo tecknar licensavtal för videostabilisering"
+++
IMINT Image Intelligence AB (Imint) kan idag meddela att kunden i avtalet som kommunicerades den 21 augusti, är den kinesiska mobiltillverkaren Vivo. Imint kan också meddela att Vivo den 21 september, lanserade en ny smartphonemodell, X20, som innehåller Vidhance videostabilisering.<!--more-->

Vivo är ett kinesiskt teknologiföretag som designar, utvecklar och tillverkar smartphones, smartphonetillbehör och mjukvara. Vivo har växt kraftigt de senaste åren och har etablerat en stark position på mobilmarknaden med en portfölj av kameraorienterade smartphones.

Avtalet ger kunden rätt att inkludera Vidhance videostabilisering i smartphones, och löper under ett år från första produktlansering samt innefattar även tjänster inom integration och support. Avtalet inkluderar enbart Vidhance videostabilisering. På grund av osäkerhetsfaktorer och sekretesskäl, kan inte Imint ange ett beräknat ordervärde, men gör bedömningen att avtalets värde är under 15% av bolagets nettoomsättning under det år licensrätten gäller

Den 21 september 2017 påbörjade Vivo en global lansering av sin senaste flaggskeppsmodell X20 som kommer att levereras med Vidhance. Vivo har valt att samarbeta med Imint på grund av den effektiva anpassningen av Vidhance som gjorts för Vivos plattform och intresset för Imints övergripande roadmap för Vidhance.

Andreas Lifvendahl, VD på Imint, kommenterar:

>Vi har tidigare kommunicerat att vår huvudmarknad är Kina och det är fantastiskt att våra insatser nu bär frukt. Vivo är ett av de starkare varumärkena i Kina och en av de större smartphonetillverkarna i världen. Vi tror att detta är starten på ett bra partnerskap, där vi kan fortsätta att hjälpa Vivo med att skapa innovativa smartphones.

**För ytterligare information, vänligen kontakta:**

Bolagsfrågor:

Andreas Lifvendahl, VD Imint                                              

Telefon: 018-474 99 90                                          

E-post: andreas.lifvendahl@imint.se

IR-frågor:

Jens Ålander, CFO Imint

Telefon: 018-474 99 90                                          

E-post: jens.alander@vidhance.com

Denna information är sådan information som IMINT är skyldigt att offentliggöra enligt EU:s marknads-missbruksförordning. Informationen lämnades, genom ovanstående kontaktpersons försorg, för offentliggörande den 22 september 2017.

**Om Imint:**

Imint Image Intelligence AB är ett svenskt mjukvarubolag grundat 2007 vars mål är att inta en världsledande position för att analysera, optimera och förbättra video, till exempel i realtid direkt från kameran eller i live-strömmar, för att skapa mervärde åt företrädesvis konsumentmarknaden. Imints mjukvaruteknologi Vidhance® har integrerats och sålts till internationella bolag inom krävande tillämpningar inom försvar och industri. Efter tydligt visat intresse från bl.a. globala mobiltelefontillverkare har Imints mjukvaruplattform, Vidhance, de senaste åren vidareutvecklats och anpassats till att adressera den snabbt växande marknaden för mobil video, som inkluderar smartphonetillverkare, social- och online media och globala appföretag, samt andra mobila kameraprodukter. Vidhance består idag av ett flertal olika och självständiga funktioner, delvis patenterade och med ytterligare patentansökningar på ingående.

[www.imint.se](http://imint.se) [www.vidhance.com](http://vidhance.com)