+++
date = 2017-02-23T07:55:00Z
location = "Uppsala, Sverige"
title = "Imint ställer ut på MWC och visar ledande videostabilisering och demonstrerar Live Auto Zoom"
+++
Imint Image Intelligence AB, bolaget bakom Vidhance, medverkar som utställare på mässan Mobile World Congress (MWC) i Barcelona mellan den 27 februari och 2 mars 2017. I samband med mässan presenterar Vidhance den senaste versionen av Premium Video Stabilization för smartphones och demonstrerar den nya funktionen Live Auto Zoom.<!--more-->

Imint ställer ut på mässan under varumärket Vidhance, som en del av Business Swedens monter i hall 7. Huvudsyftet med mässbesöket är möten med kunder men också för att visa upp den senaste produktutvecklingen.

Basprodukten Vidhance Premium Video Stabilization finns nu tillgänglig för kundintegration i version 2.5 med ytterligare vässad prestanda för mjuk och stabil videoinspelning från en smartphone. Energiförbrukningen har optimerats och ger möjlighet till mycket skonsamt batteriutnyttjande. Imints egna jämförande tester där välkända och ledande smartphones med erkänt bra kamerafunktionalitet, som Apple’s iPhone 7 Plus och Google’s Pixel, ställs mot en äldre telefon (Nexus 6P) med Vidhance integrerat, visar att Vidhance står sig stark i konkurrensen. I genomsnitt når Vidhance 2,7 gånger bättre resultat än iPhone 7 Plus och 43 % bättre Pixel i resultat, mätt som oönskade pixelrörelser vid tio bildrutors viktat medelvärde och mätt genom s.k. optical flow-analys. I vissa svårare testfall, till exempel med digital zoom, ger Vidhance hela 4 gånger bättre resultat än iPhone 7 Plus, och 67% bättre mätvärden än Google Pixel. Vidhance publicerar också de videoexempel som använts vid mätningen samt mätdata. Den nya versionen av Vidhance Premium Video Stabilization är också utökad med nya funktioner, som till exempel Smooth Zoom. Fler tilläggsfunktioner kommer att lanseras i produkten, som förbättrad videokvalitet vid svag belysning.

Bolaget kommer också att demonstrera den nya funktionen Vidhance Live Auto Zoom på en smartphone under mässan. Funktionen gör digital zoom användbart på smartphones och ger telefontillverkaren mer nytta för de högupplösta kamerorna med möjlighet till 4K-inspelning. Med Vidhance Live Auto Zoom väljer användaren enkelt ett intressant motiv och mjukvaran sköter resten samt skapar filmer med mjuka inzoomningar och professionella kameraglidningar. För användaren är funktionen enkel och intuitiv, men lösningen bygger på komplex samverkan mellan olika realtidsalgoritmer. I grunden bygger funktionen på videostabilisering men med utökad funktionalitet och till detta adderas en specialutvecklad flerobjekts tracker som även storleksbestämmer motiven. Vidhance Live Auto Zoom använder sig av en två-stegs stabilisering och praktiska regler för bildkomposition, för att med mjuka zoomningar och panoreringar skapa en sublim men mer engagerande videoupplevelse. Användaren kan koncentrera sig på det intressanta i ett videoklipp och lämna resten av arbetet åt Vidhance-algoritmerna, som i realtid sparar en förbättrad video, vilken kan spridas på till exempel sociala medier.

Vidhance Live Auto Zoom ger kunderna en bra möjlighet att sticka ut genom att erbjuda unik användarupplevelse och funktionen kan anpassas efter varje kunds behov. Det ger också kunderna möjlighet att fullt ut utnyttja potentialen i högupplösta kamerasensorer och möjlighet till 4K-videoinspelning, genom att bäst utnyttja de pixlar som verkligen berättar en visuell historia.

**För ytterligare information, vänligen kontakta:**

Andreas Lifvendahl, VD Imint

E-post: andreas.lifvendahl@imint.se

Jens Ålander, COO/CFO Imint

E-post: jens.alander@vidhance.com

Telefon: 018-474 99 90

**Om Imint:**

Imint Image Intelligence AB är ett svenskt mjukvarubolag grundat 2007 vars mål är att inta en världsledande position för att analysera, optimera och förbättra video, till exempel i realtid direkt från kameran eller i live-strömmar, för att skapa mervärde åt företrädesvis konsumentmarknaden. Imints mjukvaruteknologi Vidhance® har integrerats och sålts till internationella bolag inom krävande tillämpningar inom försvar och industri. Efter tydligt visat intresse från bl.a. globala mobiltelefontillverkare har Imints mjukvaruplattform, Vidhance, de senaste åren vidareutvecklats och anpassats till att adressera den snabbt växande marknaden för mobil video, som inkluderar smartphonetillverkare, social- och online media och globala appföretag, samt andra mobila kameraprodukter. Vidhance består idag av ett flertal olika och självständiga funktioner, delvis patenterade och med ytterligare patentansökningar på ingående.

[www.imint.se](http://imint.se) [www.vidhance.com](http://vidhance.com)