+++
date = 2017-04-24T07:30:00Z
location = "Uppsala, Sverige"
title = "Imint anställer Jan Nyrén som marknadsdirektör"
+++
IMINT Image Intelligence AB (Imint) meddelar att Jan Nyrén anställts som marknadsdirektör och tillträder tjänsten i början av maj 2017. Nyrén blir en del av bolagets ledningsgrupp och kommer att leda arbetet med produktmarknadsföring, varumärkesplattform samt bidra till det strategiska marknadsarbetet.<!--more-->

Jan Nyrén har närmare 20 års erfarenhet från tekniska och kommersiella roller inom IT- och telekomindustrin och kommer närmast från IAR Systems där han har haft rollen som produktchef. Nyrén har i grunden en civilingenjörsexamen från KTH, kompletterad med ekonomiutbildningar vid Uppsala universitet och Mittuniversitet. Nyrén har lång erfarenhet av internationella affärer och relationer inom telekom och god förståelse för utmaningarna hos både mindre snabbväxande teknikbolag och större telekombolag.

Bolagets ledningsgrupp utökas i och med Nyréns anställning till fyra personer, där sedan tidigare Andreas Lifvendahl (VD), Jens Ålander (CFO) och Johan Svensson (Produktdirektör) återfinns.

Jan Nyrén kommenterar:

>Potentialen för Imint är markant och vi har bara sett början på utvecklingen av video och applikationer som nyttjar olika typer av optimering av video i mobilen. Det ska bli roligt och inspirerande att få vara med att forma framtiden för ett snabbfotat och ambitiöst företag med stark teknik på en global och växande marknad.

Andreas Lifvendahl, VD på Imint, tillägger:

>Den här rekryteringen kommer att bli en kraftfull förstärkning inom centrala områden för oss. När vi nu nått kommersiellt genombrott med licensavtal och produkter på marknaden med namnkunniga kunder, är tidpunkten rätt att förstärka vår marknadsposition och vårt varumärke. Samtidigt är det viktigt att vi har god förståelse för vad som kommer runt hörnet och här har Nyrén rätt analytiska egenskaper för att stödja vårt strategiska arbete.

**För ytterligare information, vänligen kontakta:**

Andreas Lifvendahl, VD Imint                                              

Telefon: 018-474 99 90                                          

E-post: andreas.lifvendahl@imint.se

Jens Ålander, CFO Imint

Telefon: 018-474 99 90        

E-post: jens.alander@vidhance.com

**Om Imint:**

Imint Image Intelligence AB är ett svenskt mjukvarubolag grundat 2007 vars mål är att inta en världsledande position för att analysera, optimera och förbättra video, till exempel i realtid direkt från kameran eller i live-strömmar, för att skapa mervärde åt företrädesvis konsumentmarknaden. Imints mjukvaruteknologi Vidhance® har integrerats och sålts till internationella bolag inom krävande tillämpningar inom försvar och industri. Efter tydligt visat intresse från bl.a. globala mobiltelefontillverkare har Imints mjukvaruplattform, Vidhance, de senaste åren vidareutvecklats och anpassats till att adressera den snabbt växande marknaden för mobil video, som inkluderar smartphonetillverkare, social- och online media och globala appföretag, samt andra mobila kameraprodukter. Vidhance består idag av ett flertal olika och självständiga funktioner, delvis patenterade och med ytterligare patentansökningar på ingående.

[www.imint.se](http://imint.se) [www.vidhance.com](http://vidhance.com)